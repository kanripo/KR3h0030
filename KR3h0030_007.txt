# -*- mode: mandoku-view; -*-
#+TITLE: 畫繼
#+DATE: 2015-08-24 23:14:39.431832
#+PROPERTY: ID KR3h0030
#+PROPERTY: BASEEDITION WYG    
#+PROPERTY: JUAN 卷七
<pb:KR3h0030_WYG_007-1a>¶
欽定四庫全書¶
　畫繼卷七　　　　　　　　宋　鄧椿　撰¶
　　畜獸蟲魚¶
　　　李遵易　　　　　侯宗古¶
　　　郗　七　　　　　郝　章¶
　　　陳　臯　　　　　路　臯¶
　　　龔　吉　　　　　吳九州¶
　　　周　照　　　　　老　侯¶
<pb:KR3h0030_WYG_007-1b>¶
　　屋木舟車¶
　　　趙樓䑓　　　　　郭待詔¶
　　　任　安　　　　　劉宗古¶
　　蔬果藥草¶
　　　陶　縝　　　　　薛　志¶
　　小景雜畫¶
　　　馬　賁　　　　　周　曽¶
　　　段吉先　　　　　李　達¶
<pb:KR3h0030_WYG_007-2a>¶
　　　劉　浩　　　　　楊　威¶
　　畜獸蟲魚¶
李遵易不知何郡人无咎有䟦畫魚圖甚詳¶
侯宗古本畫院人宣和末罷諸藝局退居于洛畫西京¶
大内大慶殿御屏面升龍傑作也¶
郗七不知其名亦畫院人退居於洛畫西京大内大慶¶
殿御屏皆拏雲吐霧龍比宗古有筆力¶
郝章汾州人長於人馬河東稱三絶者謂路臯橐駞郝¶
<pb:KR3h0030_WYG_007-2b>¶
章人馬張逺山水也兵火後居閬州已八十每畫一人¶
一騎則自云雖老矣他人亦做不到也¶
陳臯漢州人長於畨馬頗盡其態張勘之甥也¶
路臯并門人畫橐駞兼長鬼神每醉則畫駞不過數筆¶
捽擉而成頗全生意¶
龔吉不知何許人長於畫兎餘人所不及¶
吳九州燕人善畫鹿窮盡畨鹿之態牛鹿馬鹿養茸退¶
角老嫩之别無不曲盡其似¶
<pb:KR3h0030_WYG_007-3a>¶
周照畫院人專畫狗作竹石獃子殊有生意作大軸俗¶
惡不入看¶
老侯瀘州合江人善畫猿鹿馳名兩蜀兼長花果頗有¶
生意¶
　　屋木舟車¶
趙樓䑓不得其名相州人賣畫中都屋宇深邃背隂向¶
陽不失規矩繩墨也¶
郭待詔趙州人每以界畫自矜云置方卓令衆工縱横¶
<pb:KR3h0030_WYG_007-3b>¶
畫之往往不知向背尺度真所謂良工心獨苦也不記¶
名¶
任安京師人入畫院工界畫每與山水賀真合手作圖¶
軸一日安先作横披當中界樓閣分布亭榭滿中以困¶
真真止作坡岸於下上則層巒疊嶂出於屋杪由是不¶
能困¶
劉宗古京師人宣和間以待詔官至成忠郎亂離後歸¶
江左朝廷方尋訪車輅式而宗古進本稱㫖除提舉車¶
<pb:KR3h0030_WYG_007-4a>¶
輅院其畫人物長於成染不背粉水墨輕成但筆墨纖¶
弱耳¶
　　蔬果藥草¶
陶縝不知何郡人荆公有題所畫果示徳逢詩所作花¶
果精緻可玩¶
薛志字子尚畫院出身長於水墨雜畫然翎毛不逮花¶
果志不善設色嘗學於劉益益不肯盡授以非志所長¶
也¶
<pb:KR3h0030_WYG_007-4b>¶
　　小景雜畫¶
馬賁河中人長於小景作百雁百猿百馬百牛百羊百¶
鹿圖雖極繁夥而位置不亂本佛像馬家後寫生馳名¶
於元祐紹聖間¶
周曾不知何地人與馬賁同時差髙於賁又長山水¶
段吉先不知何地人无咎有題其小景三絶¶
李逹京師人尤長位置好作沙汀逺岸含蓄不盡之意¶
一時妙手也¶
<pb:KR3h0030_WYG_007-5a>¶
劉浩居華隂愛作雪驢水磨故事人物多布叙景致意¶
象幽逺筆法輕清也¶
楊威絳州人工畫村田樂每有販其畫者威必問所往¶
若至都下則告之曰汝往畫院前易也如其言院中人¶
爭出取之獲價必倍¶
　¶
　¶
　¶
<pb:KR3h0030_WYG_007-5b>¶
　¶
　¶
　¶
　¶
　¶
　¶
　¶
　畫繼卷七¶
