# -*- mode: mandoku-view; -*-
#+TITLE: 畫繼
#+DATE: 2015-08-24 23:14:39.420266
#+PROPERTY: ID KR3h0030
#+PROPERTY: BASEEDITION WYG    
#+PROPERTY: JUAN 卷六
<pb:KR3h0030_WYG_006-1a>¶
欽定四庫全書¶
　畵繼卷六　　　　　　　　宋　鄧椿　撰¶
　　仙佛鬼神¶
　　　劉國用　　　　　陳自然¶
　　　于　氏　　　　　雷宗道¶
　　　能仁甫　　　　　費宗道¶
　　　成宗道　　　　　吉　祥¶
　　　司馬冦　　　　　楊　傑¶
<pb:KR3h0030_WYG_006-1b>¶
　　　鄭希古　　　　　張　通¶
　　人物傳寫¶
　　　李士雲　　　　　程懐立¶
　　　朱　漸　　　　　朱宗翼¶
　　　徐　確　　　　　劉宗道¶
　　　杜孩兒¶
　　山水林石¶
　　　燕文季　　　　　陳用之¶
<pb:KR3h0030_WYG_006-2a>¶
　　　王可訓　　　　　李　明¶
　　　池州匠　　　　　蔡　規¶
　　　李宗晟　　　　　兼至誠¶
　　　賀　真　　　　　寗　濤¶
　　　寗乆中　　　　　髙　洵¶
　　　馮　曠　　　　　何　淵¶
　　　劉　翼　　　　　宋　處¶
　　　李　逺　　　　　郝士安¶
<pb:KR3h0030_WYG_006-2b>¶
　　　張　舉　　　　　趙　林¶
　　　郭鐵子　　　　　老　成¶
　　　李希成　　　　　田　和¶
　　　蒙　亨　　　　　李　唐¶
　　　戰徳淳　　　　　和成忠¶
　　　劉仲先　　　　　劉　堅¶
　　　郝孝隆　　　　　李　覺¶
　　花竹翎毛¶
<pb:KR3h0030_WYG_006-3a>¶
　　　尹　白　　　　　劉　常¶
　　　張　涇　　　　　陳　常¶
　　　張希顔　　　　　任　源¶
　　　費道寜　　　　　楊　寵¶
　　　楊　祁　　　　　李　猷¶
　　　韓若拙　　　　　孟應之¶
　　　宣　亨　　　　　老　麻¶
　　　胡　竒　　　　　鮑　洵¶
<pb:KR3h0030_WYG_006-3b>¶
　　　鮑　洋　　　　　盧　章¶
　　　李　端　　　　　劉　益¶
　　　富　燮　　　　　夏　奕¶
　　　田逸民　　　　　李　誕¶
　　仙佛鬼神¶
劉國用漢州人工畵羅漢壁素之傳甚多在丘杜金水¶
張之下也¶
陳自然工畵佛山谷題云陳君以佛畵名京師作秋水¶
<pb:KR3h0030_WYG_006-4a>¶
寒禽甚可觀¶
于氏不記名河東人寓閬州工佛道像兼畵鬼神¶
雷宗道商州人工雜畫尤長於佛像山水雙流張庭堅¶
家有兩横軸人以為郭熈也¶
能仁甫以字行本畵院出身官至縣令長於佛像山水¶
世多觀音¶
費宗道蔡州人来京師畵太一宫中主火神頃刻而成¶
衆工疾之告監牧中使曰畵太速成殊不加意中使遂¶
<pb:KR3h0030_WYG_006-4b>¶
令墁毁一夕憤怒而卒¶
成宗道長安人工畵人物兼善刻石凡長安壁傳吳筆¶
皆臨摹上石其跡細如絲髪而不失精神體段有所集¶
吳生三清像與左右侍衛宛如吳作或云因能勒石後¶
轉而為畵也又改武洞清長沙羅漢與三元皆能捨短¶
求長自出新意過於長沙逺矣¶
吉祥平陽人工佛道筆墨輕清又能布景作佛像星辰¶
多在山水中後人罕及山水亦佳¶
<pb:KR3h0030_WYG_006-5a>¶
司馬冦汝州人佛像鬼神人物種種能之宣和間稱第¶
一手多畵翊聖真武於雲霧中現半身觀者駭敬士大¶
夫奉事皆有靈應¶
楊傑閬州人長於鬼神每下筆必先畫手足四支然後¶
用三兩筆成就全體¶
鄭希古河東人長於平畵每出新意輒過人初未甚精¶
紹興初遇郝章於閬州居相近一日章病希古視候甚¶
謹病已章感其誠盡傳其法¶
<pb:KR3h0030_WYG_006-5b>¶
張通鄜延人長於仙佛初居利州今居興元¶
　　人物傳寫¶
李士雲金陵人傳荆公神贈詩曰衰容一見便疑真李¶
氏揮毫妙入神欲去鍾山終不忍謝渠分我死前身又¶
善山水荆公贈古風有李子好山水而常寓城郭毫端¶
出&KR0444;窕心手初不著之句¶
程懐立南都人東坡作傳神記謂傳吾神衆以為爾得¶
其全者懐立舉止如諸生蕭然有意於筆墨之外者也¶
<pb:KR3h0030_WYG_006-6a>¶
朱漸京師人宣和間寫六殿御容俗云未滿三十歳不¶
可令朱待詔寫真恐其奪盡精神也¶
朱宗翼畵院人也嘗與任安合手畵慕容夫人宅堂影¶
壁神州圖樓觀屋木任安主之山水人物宗翼主之¶
徐確不知何許人今居臨安供應御前傳寫名播中外¶
劉宗道京師人作照盆孩兒以水指影影亦相指形影¶
自分每作一扇必畵數百本然後出貨即日流布實恐¶
他人傳模之先也¶
<pb:KR3h0030_WYG_006-6b>¶
杜孩兒京師人在政和間其筆盛行而不遭遇流落輦¶
下畵院衆工必轉求之以應宫禁之須¶
　　山水林石¶
燕文季神廟時人工畵山水清雅秀媚予家舊有花村¶
曉月平江晚雨竹林暮靄松溪殘雪四時景畵院謂之¶
燕家景¶
陳用之居小窑村善山水宋復古見其畵曰此畵信工¶
但少天趣耳先當求一敗牆張絹素倚之牆上朝夕觀¶
<pb:KR3h0030_WYG_006-7a>¶
之既乆隔素見敗牆之上髙平曲折皆成山水之勢心¶
存目想髙者為山下者為水坎者為谷缺者為澗顯者¶
為近晦者為逺神領意造恍然見其有人禽草木飛動¶
往来之象則隨意命筆自然景皆天就不類人為是為¶
活筆用之感悟格遂進予按存中筆談故録用之而郭¶
誌亦有小窑陳名用智豈用之耶¶
王可訓京西人熈豐待詔也工山水自成一家曾作瀟¶
湘夜雨圖實難命意宋復古八景皆是晩景其間烟寺¶
<pb:KR3h0030_WYG_006-7b>¶
晚鐘瀟湘夜雨頗費形容鐘聲固不可為而瀟湘夜矣¶
又復雨作有何所見葢復古先畵而後命意不過略具¶
掩靄慘淡之状耳後之庸工學為此題以火炬照䌫孤¶
燈映船其鄙淺可惡至於形容不出而反嘲誚云不過¶
剪數尺皂絹張之堂上始副其名也可訓之作悉無此¶
病¶
李明善山水坡嘗以其畵送吳逺遊云近李明畵山水¶
有名頗用墨不俗輒求得一横卷甚長可用床上繞屏¶
<pb:KR3h0030_WYG_006-8a>¶
池州匠作秋浦九華筆麤有清趣師董源¶
蔡規建昌軍人謝無逸觀其畵山水有蔡生老江南山¶
水涵眼界揮灑若無心筆端出萬怪之句¶
李宗晟作水簾圖坡題云宗晟一軸水簾圖寄與南舒¶
李大夫未向林泉歸得去炎天酷日且令無¶
兼至誠不知何許人大觀初得㫖以至誠進所畵山水¶
意匠精深筆法髙古特補將仕郎¶
賀真延安人出自戎籍專門山水宣和初建寳真宫一¶
<pb:KR3h0030_WYG_006-8b>¶
時名手畢呈其技有忌真者推為講堂照壁實難下手¶
真亦不辭日醉酒於門衆工皆畢中使促真真以幕圍¶
壁揮却其徒不數日成作雪林髙八尺觀者嗟賞衆工¶
斂袵¶
寗濤華隂敷水人師范寛多作闗右風景其巧過寛而¶
渾厚藏蓄不及也但樓觀人物纎悉畢呈失於太顯正¶
如髙克明人謂馬行家山水也¶
寗乆中濤子也又兼畵人物深得出俗之態筆意不減¶
<pb:KR3h0030_WYG_006-9a>¶
其父但多平逺道路之景不起峰頂耳¶
髙洵京師人工山水師髙克明尤長於湖石以畵院多¶
學克明故洵晚年復師范寛¶
馮曠河内人工山水體製不類前人自成一家馳名於¶
熈豐間其筆墨蒼老峰巒秀潤亦為難及也¶
何淵在圖畵院不知何處人專師克明往往逼真然失¶
之繁碎也¶
劉翼耀州呼為劉評事學范寛而有自得處不知者以¶
<pb:KR3h0030_WYG_006-9b>¶
為寛筆¶
宋處不記名邢州人州署有郭熈滿溪春溜圖乃宋所¶
模其名見林泉髙致¶
李逺青州人學營丘氣象深逺崇觀間馳名¶
郝士安太原榆次人張逺之弟子也事其師甚敬常執¶
杖屨侍立左右¶
張舉懐州人亦山水家其性不羈好飲酒與群小日游¶
市肆作鼔板社每得畵貲必盡於此尤長濺撲¶
<pb:KR3h0030_WYG_006-10a>¶
趙林字子安懐州人李士舉提刑家有林所畵不凋圖¶
步驟營丘然方籍籍間遽以疾亡聞者惜之¶
郭鐵子太原榆次人學李成善鍜鐵作方響故號為鐵¶
子¶
老成洺州臨洺人熈豐間工雜畵尤長山水其性沉静¶
終日兀坐似不能言者筆法謹細如其為人年八十餘¶
而終¶
李希成華州人慕李成遂命名初入圖畵院能自晦以¶
<pb:KR3h0030_WYG_006-10b>¶
防忌嫉比己補官始出所長衆雖睥睨無及矣¶
田和陜人學李成意韻深逺筆墨精簡熈豐間罕能及¶
者¶
蒙亨華州人初為僧兵火後偶其兄從軍遂置軍中屯¶
綿州學其鄉人寗濤得典刑也¶
李唐河陽人亂離後至臨安年已八十光堯極喜其山¶
水¶
戰徳淳本畵院人因試蝴蝶夢中家萬里題畵蘇武牧¶
<pb:KR3h0030_WYG_006-11a>¶
羊假寐以見萬里意遂魁能著色山人物甚小青衫白¶
袴烏巾黄履不遺毫髪又作紅花綠桞清江碧岫一扇¶
之間動有十里光景真可愛也¶
和成忠京西人宣和待詔不記名成忠其官也學李成¶
筆墨温潤病在烟雲太多爾¶
劉仲先成都人善山水昭覺方丈僧堂内外皆仲先筆¶
時年七十矣今存¶
瀟湘劉堅頗柔媚師范寛樓閣人物種種皆工多作小¶
<pb:KR3h0030_WYG_006-11b>¶
圖無豪放之氣¶
郝孝隆太原人師李成今成都信相寺有所畫四壁可¶
觀¶
李覺京師人字民先自號方平九友能書能琴能占甞¶
為明節皇后閤掌牋後流落於廣州長於山水每被酒¶
則綳素於壁以墨潑之隨而成象曲盡自然之態¶
　　花竹翎毛¶
尹白汴人専工墨花坡嘗賦之云花心起墨暈春色散¶
<pb:KR3h0030_WYG_006-12a>¶
毫端¶
劉常江南人所作花氣格清秀有生意在趙昌王友上¶
張涇不知何處人米元章稱其翎毛蘆雁不俗¶
陳常江南人以飛白筆作樹石有清逸意折枝花亦有¶
逸氣一株以色亂㸃花頭意欲奪造物本朝妙工也¶
張希顔漢州人初名適大觀初累進所畫花得㫖麄似¶
可采特補將仕郎畫學諭希顔始師趙昌後到京師稍變¶
從院體得蜀州推官以歸不勝士大夫之求多令任源¶
<pb:KR3h0030_WYG_006-12b>¶
代作故復似昌¶
任源漢州人少𨽻軍籍從希顔乆盡得其法¶
費道寜懐安人善畫花多作交枝比趙昌有筆格¶
楊寵成都人善畫花可亞費道寜¶
楊祁彭州崇寜人善花竹翎毛有百禽帳又畫籠雞如¶
生昭覺寺超然堂舊有倦翼知還等壁今不復存¶
李猷河内人長於鷹鶻精神態度曲盡其妙世所作多¶
搏搦狐兎鳬鷺之屬流血淋漓頗乖好生之意猷盡反¶
<pb:KR3h0030_WYG_006-13a>¶
之嘗見其畫二鷹坐於枯枝之上貌甚閒暇略無鷙猛¶
慘烈之状而不失英姿勁氣可尚也¶
韓若拙洛人善作翎毛每作一禽自觜至尾足皆有名¶
而毛羽有數政宣間兩京推以為絶筆又能傳神宣和¶
末應募使髙麗寫國王真會用兵不果行年八十餘死¶
襄陽¶
孟應之不知何許人入圖畫院精於翎毛嘗見其畫扇¶
作秋老海棠子著枝已乾而不枯猶帶生意生一白頭¶
<pb:KR3h0030_WYG_006-13b>¶
翁生動¶
宣亨京師人乆在畫院承平時入蜀終普州兵官精花¶
鳥初離院時徽宗留之亨牢辭而去既出當塗命畫者¶
甚衆不勝煩勞頗厭苦之每云上嘗戒我勿出必為措¶
大所殃今果然也¶
老麻闗中人熈寕間以花鳥稱非蜀之居禮也¶
胡竒長安人長於蘆雁何丞相文縝家有四幅圖可觀¶
鮑洵京西人工花鳥尤長布景小景愈工¶
<pb:KR3h0030_WYG_006-14a>¶
鮑洋洵之弟真魯衞也¶
盧章京畿人乆在畫院多畫禁中物象如白杏花綠蕚¶
梅白鸚鵡皆其本也¶
李端京師人偏工棃花鳩子多作扇圖極形似亂離後¶
卒於杭¶
劉益京師人字益之以字行宣和間專與富燮供御畫¶
其自得處多取内殿珍禽諦玩以為法不師古本故多¶
酷似尤長小景作蓮塘背風荷葉百餘獨一紅蓮花半¶
<pb:KR3h0030_WYG_006-14b>¶
開其中創意可喜也¶
富燮京師人宣和間與劉益同供御畫布景運思過於¶
益¶
夏奕不知何地人工翎毛雙流張庭堅家有野鴨鸂䳵¶
兩軸極精詳鸂䳵作對而皆雄葢求脱俗也¶
田逸民濟南人長於墨竹宣和畫院人其所作極美觀¶
多作欹風冐雪帶雨含烟之状¶
李誕河間人多畫叢竹筍籜鞭節色色畢具宣和體也¶
<pb:KR3h0030_WYG_006-15a>¶
　¶
　¶
　¶
　¶
　¶
　¶
　¶
　¶
<pb:KR3h0030_WYG_006-15b>¶
　¶
　¶
　¶
　¶
　¶
　¶
　¶
　畫繼卷六¶
